version:1.1.4
Millénaire: Oggetti normanni

Denier. Moneta medioevale utilizzata dagli abitanti del villaggio. Disponibile in tre differenti tagli: normale, argent (d'argento) che vale 64 monete normali, e or (oro) del valore di 64 monete d'argento.

Mela per il sidro. Questa mela non commestibile è raccolta dal boscaiolo e viene usata per fare il sidro e il calvados. Può essere acquistata dal giocatore, ma l'unico utilizzo è quello di venderla ad altri villaggi.
NEW_PAGE
Oggetti alimentari

Sidro. Prodotto dagli abitanti del villaggio dalle mele per il sidro, questa bevanda rinfrescante guarisce due cuori e può essere utilizzata tre volte.

Calvados. Questa acquavite di mele della Normandia guarisce due cuori e può essere utilizzata dieci volte. Viene prodotto dal sidro nella taverna, e al di fuori di Millénaire si consiglia di assumerlo in piccole dosi: è molto alcolico, circa 40-45 gradi.

Trippa. Questo famoso piatto normanno è la cosa giusta da avere dopo tanto tempo passato a lavorare fuori al freddo, o dopo un brutto errore in Minecraft. Guarisce cinque cuori e può essere utilizzata tre volte. I non normanni tendono ad amare tale piatto molto di più prima che gli si racconti di cosa è fatto. Sei avvisato.

Boudin noir. Buono quasi quanto la trippa, il boudin noir guarisce tre cuori e può essere usato tre volte. Come il suo cugino, il pudding nero inglese, tende ad essere goduto di più da persone che non sanno di cosa è fatto.
NEW_PAGE
Strumenti e armi

Pala normanna. Questa pala normanna di alta qualità ha la stessa resistenza della pala di ferro, ma è veloce quanto quella d'oro. Lo strumento preferito per gli scavatori professionali è disponibile nella prima fucina vicino a te.

Piccone normanno. Questo piccone scava veloce quanto quello d'oro, ma è resistente quanto quello di ferro. Perfetto per quelle lunghe spedizioni minerarie! Attenzione però, non riesce a scalfire l'ossidiana.

Ascia normanna. Veloce quanto quella d'oro, resistente quanto quella di ferro, è anche formidabile nell'attacco. Specialmente nelle mani di un boscaiolo arrabbiato.

Zappa normanna. Di fatto equivalente a quella di diamante, ma più bella da vedere.

Armatura normanna. L'armatura normanna fornisce un 50% di protezione aggiuntiva rispetto a quella di diamante, e rende inoltre il tuo aspetto minaccioso invece di sembrare vestito per una festa in maschera.

Spadone normanno. Costoso, molto costoso, ma vale ogni singolo denier speso quando si affronta un nemico tosto.
NEW_PAGE
Costruzione e decorazione
Strutture in legno. Questo materiale da costruzione è costituito da travi di legno scuro che circondano un nucleo di terra o mattoni crudi. Realizzato dal carpentiere per costruire gli edifici del villaggio o per il commercio con il giocatore.

Arazzi normanni. Fatti a mano dalla dama del forte in persona, questi epici arazzi decoreranno le sale banchetto più sontuose. I disegni sono tratti dagli arazzi di Bayeux: il più grande è un'immensa raffigurazione delle dimensioni di 15*3, avente per oggetto la flotta di Guglielmo il Conquistatore che salpa per l'Inghilterra.
NEW_PAGE
Amuleti

Amuleto di Yggrasil. Inciso con Yggrasil, l'Albero del Mondo nella mitologia dei paesi nordici, le cui radici raggiungono le profondità della terra e i cui rami toccano la punta del cielo, questo amuleto farà in modo di dirti sempre quanto in alto o quanto in profondità ti trovi.

Amuleto del Corvo. I sacerdoti normanni potranno anche essere fedeli alla Chiesa e al Papa della lontana Roma, ma non hanno dimenticato le antiche tradizioni vichinghe...Questo amuleto dedicato a Odino ti avviserà del pericolo in arrivo diventando di colore rosso sangue se una immonda creatura è nelle prossimità. Utile per evitarle - o per cacciarle.

Amuleto dei Nani. Portato sulle sponde normanne dai vichinghi e realizzato a forma di martello di Thor, l'Amuleto dei Nani vi guiderà verso le indescrivibili ricchezze della Terra.

Amuleto di Sköll e Rati. Traendo il suo potere da Sköll e Rati, i grandi lupi che inseguono il Sole e la Luna, questo amuleto permette a chi lo indossa di trasformare il giorno in notte e la notte in giorno. Ma sei avvertito: il suo potere non è infinito.
NEW_PAGE
Pergamene

Abitanti dei villaggi normanni. Una pergamena che delinea i vari tipi di abitanti che ti uccideranno se ne tocchi anche solo uno.

Costruzioni normanne. Una descrizione delle differenti costruzioni che puoi vedere eseguite dagli abitanti dei villaggi.

Oggetti normanni. Dovresti sapere di cosa tratta, ormai.

Pergamena completa sul mondo normanno. Il contenuto delle altre tre pergamene in una sola pergamena per un facile trasporto.