version:1.1.4
Millénaire: Oggetti Maya

Cibo
Mais. Il mais, o granoturco, era la componente fondamentale del regime alimentare degli antichi Maya, a tal punto da avere un ruolo di spicco nella mitologia e mentalità Maya. Il mais era usato e consumato in vari modi, di solito era macinato su un metate (lastra di pietra leggermente concava) con un rullo di pietra e poi preparato in differenti maniere. Le tortillas, focacce cotte su un comal (lastra rotonda di ceramica riscaldato sulla brace) e usate per avvolgere altri cibi, come carne, fagioli, etc., erano comuni e forse il cibo più noto della Mesoamerica pre-Colombiana. I Tamal erano fatti di farina di granoturco impastata, spesso contenevano dei ripieni, erano avvolti in foglie di mais e cotti al vapore. Sia l'atole sia il pozole sono piatti simili a zuppe, preparati mischiando Nixtamal (pasta di mais ottenuta bollendo la granella con calce) e acqua: mentre l'atole è più denso ed è usato come bevanda, il pozole ha granelli interi di mais immersi in brodo di tacchino. Questo sarà alla base dell'alimentazione dei Maya, che coltiveranno il mais allo scopo di produrre Masa e Wah, di cui avranno bisogno per crescere e prosperare.

Masa. La tortilla Maya era preparata con farina di mais appositamente trattata (nixtamalizzata), che era stato l'alimento di base della regione Maya sin dall'epoca pre-Colombiana. La tortilla di mais è un po' più spessa come consistenza della sua controparte odierna. I Maya prepareranno queste tortillas macinando tre pannocchie di mais insieme sulla stessa linea. Se riuscirai ad ottenere del mais da solo, potrai ricreare la Masa per te stesso.

Wah. Wah o tamal è un piatto tradizionale Maya preparato avvolgendo la masa intorno a qualche tipo di carne e cuocendola al vapore. I tamal ebbero origine nella Mesoamerica già tra l'8000 e il 5000 a.C. Tanto le civiltà degli Aztechi e Maya quanto gli Olmechi e Toltechi prima di loro usavano i tamal come cibo facilmente trasportabile, spesso come provvista dei loro eserciti, ma anche dei cacciatori e dei viaggiatori. Questa è la leccornia che i Maya usarono per espandere la propria civiltà. Preparato in maniera simile alla masa, il wah fu creato inserendo della carne di pollo tra due pannocchie di mais in orizzontale. Se desideri farlo, potrai ricreare il tuo personale wah Maya in questo modo.
NEW_PAGE
Architettura e decorazioni

Ornamenti Maya d'oro. I Maya fabbricarono questi elaborati ornamenti a foglia d'oro che collocavano sui blocchi di pietra delle loro meravigliose costruzioni. Una volta posizionate, essi decoreranno il blocco di pietra con materiali colorati e gemme. Gli intagliatori Maya avranno semplicemente bisogno di un lingotto d'oro e di un blocco di pietra per creare ciascuno di questi straordinari blocchi.

Statue Maya. Questi rilievi scolpiti erano presenti su tutti gli edifici Maya. Le grandi piramidi ed i templi spesso contenevano quelli più intricati e dettagliati. Queste figure scolpite narrano le storie di vita dei Maya e sono create sempre da abili intagliatori. Useranno una miscela di pietra e arenaria per creare queste opere d'arte così dettagliate.
NEW_PAGE
Pergamene

Abitanti Maya. Una pergamena che descrive i differenti tipi di abitanti Maya, sia quelli che lavorano, sia quelli che guardano gli altri lavorare.

Edifici Maya. La lista di tutti gli edifici costruiti dagli abitanti Maya, dalla capanna Axemen fino alle imponenti piramidi dei re Maya.

Oggetti Maya. Te lo devo proprio dire?

Pergamena Maya completa. Il contenuto delle tre precedenti pergamene in un unico rotolo per un facile trasporto.
